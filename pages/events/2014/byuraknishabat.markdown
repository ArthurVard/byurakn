---
title: «ԲՅՈՒՐԱԿՆԻ ՇԱԲԱԹ»
date: 2014-05-08
---

Արդեն իսկ 6-րդ տարին է, որ ապրիլ ամսվա երրորդ շաբաթը «Բյուրակն» կրթահամալիրում անցնում է «Բյուրակնի շաբաթ» խորագրի ներքո: «Բյուրակնի շաբաթը», ինչպես և նախորդ տարիներին, այս տարի ևս ընդգրկում էր ամենատարբեր բովանդակության և բնույթի միջոցառումներ' տիկնիկային ներկայացումից մինչև աշակերտների կազմված գրքերի ցուցահանդես, սպորտային մրցումներից մինչև երգի վիկտորինա, ինչպես նաև գրական ցերեկույթ, այցելություններ տարբեր թանգարաններ ու հուշարձաններ: «Բյուրակնի շաբաթվա» ընթացքում, ինչպես և ամբողջ տարվա ընթացքում, աշակերտները ձեռք են բերում բազմաթիվ գիտական գիտելիքներ, զարգացնում իրենց կարողություններն ու հմտությունները, սակայն այս բոլորն իրականացվում է, ոչ թե դասապրոցեսի, այլ տարբեր միջոցառումների' գիտական կոնֆերանսների, լաբորատոր փորձերի, թեմատիկ էքսկուրսիաների և այլնի ընթացքում: Նշված միջոցառումները աշակերտներին գիտելիքների ձեռք բերման ոչ դասային հետաքրքիր հնարավորություն են ընձեռնում, կարևորում ու շեշտադրում են աշակերտի ինքնուրույն աշխատանքն ու ստեղծագործական կարողությունները: «Բյուրակնի շաբաթվա» բազմաթիվ միջոցաոումներից էին տարրական դպրոցի սաների ներկայացրած «Անբան Հուռի» տիկնիկային միջոցառումը, որտեղ աշակերտները խաղում էին տեխնոլոգիայի դասաժամի ընթացքում իրենց կողմից պատրաստված տիկնիկներով: Տարրական դպրոցի սաները հանդես եկան նաև իրենց կարդացած հեքիաթների ու հանելուկների վերաբերյալ նկարազարդ գրքերի կազմամբ և ցուցադրությամբ: Կրթահամալիրի միջին սոաները հանդես եկան «Հին աշխարհը» խորագրով անչափ հագեցած գիտական կոնֆերանսով, որտեղ նրանցից յուրաքանչյուրը ռեֆերատի տեսքով ներկայացրեց իր ինքնուրույն աշխատանքը: Կրթահամալիրի ավագ դպրոցի սաները իրենց ղեկավար ուսուցիչների հետ համատեղ հանդես եկան գիտաժողովում, որը նվիրված էր կրթության կազմակերպման պատմությանը և դրա ներկայիս զարգաման միտումներին ու դրսևորումներին: Բնագիտական առարկաներից աշակերտները կատարեցին բազմաթիվ լաբորատոր փորձեր' բույսերի ճահճացման գործընթացի դիտարկում, լուսասինթեզի երևույթի դիտարկում, փոքր մարմինների ծավալի որոշում և այլն: Երգ-երաժշտության դասաժամերի ընթացքում իրենց ձեռք բերած գիտելիքները աշակերտները հնարավորություն ստացան ցույց տալու երգի վիկտորինա-ստուգատեսի ընթացքում: Կրթահամալիրի սաները բոլորին հիացրեցին ազգային պարարվեստի վերաբերյալ իրենց գիտելիքներով ու պարային ունակություններով' պարելով 8 տարբեր ազգագրական պարեր: Թվարկված միջոցառումները միայն մի մասն են այն ամբողջ միջոցառումների ցանկի, որոնք անցկացվեցին «Բյուրակն» կրթահամալիրում`«Բյուրակնի» շաբաթվա ընթացքում' շաբաթ, որն իր կազմակերպչական ու բովանդակային հետաքրքիր լուծումներով միշտ սպասված է աշակերտների ու ուսուցիչների կողմից և արդարացնում է լավագույն ակնկալիքները:


<br/>
<div style="position:relative;  height: 400px;">
<ul id="image-gallery">
<li><img src="images/byuraknshabat1.JPG" /></li>
<li><img src="images/byuraknshabat2.JPG" /></li>
<li><img src="images/byuraknshabat3.JPG" /></li>
<li><img src="images/byuraknshabat4.JPG" /></li>
<li><img src="images/byuraknshabat5.JPG" /></li>
<li><img src="images/byuraknshabat6.JPG" /></li>
<li><img src="images/byuraknshabat7.JPG" /></li>
<li><img src="images/byuraknshabat8.JPG" /></li>
<li><img src="images/byuraknshabat9.JPG" /></li>
<li><img src="images/byuraknshabat10.JPG" /></li>
<li><img src="images/byuraknshabat11.JPG" /></li>
<li><img src="images/byuraknshabat12.JPG" /></li>
<li><img src="images/byuraknshabat13.JPG" /></li>
<li><img src="images/byuraknshabat14.JPG" /></li>
<li><img src="images/byuraknshabat16.JPG" /></li>
</ul>
</div>