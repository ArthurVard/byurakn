---
title: Վերջին զանգ
date: 2014-05-23
---

Վերջին զանգ' անսահման շնորհակալության ու երախտագիտության խոսքեր, անկեղծ հույզեր ու ապրումներ, հրաժեշտի նվիրական րոպեներ, անմոռանալի ու անմեկնելի զգացողություններ: Այսպիսի մթնոլորտ էր տիրում այսօր «Բյուրակն» կրթահամալիրում: Սիրելի դպրոցին ու ուսուցիչներին իրենց հրաժեշտի ու երախտագիտության անկեղծ խոսքն ուղղեցին կրթահամալիրի շրջանավարտները: Նրանցից յուրաքանչյուրը ներկայացրեց այն կարևորն ու առաջնայինը, ինչն իրեն տվել է «Բյուրակն» կրթահամալիրը' գիտելիք, ինքնավստահություն, ընկերասիրություն, ինքնադրսևորման հնարավորություն: Շրջանավարտներին շնորհավորեց և ողջույնի խոսքով հանդես եկավ ԿԳՆ փոխնախարար և «Բյուրակն» կրթահամալիրի գիտական ղեկավար Մանուկ Մկրտչյանը: Կրթահամալիրի սաներին շնորհավորեց և հետագա հաջողություններ մաղթեց ԱԺ պատգամավոր, «Բարեպաշտ սերունդ» հիմնադրամի նախագահ Վահրամ Մկրտչյանը: Ավանդույթի համաձայն շրջանավարտներին շնորհավորեցին կրթահամալիրի առաջին դասարանի սաները: 
Ուսուցման կազմակերպման համագործակցային մոտեցումը, որը հիմքն է «Բյուրակն» կրթահամալիրում կրթական գործընթացի կազմակերպման, իր վառ դրսևորմամբ երևում էր նաև Վերջին զանգի այս միջոցառման ժամանակ: Միջոցառմանը շրջանավարտների հետ միասին մասնակցեցին, երգեցին ու արտասանեցին նաև կրթահամալիրի միջին ու ավագ դպրոցի սաները, ինչպես նաև նախորդ տարիների շրջանավարտները: Միասին ներդաշնակ ապրելու ու համագործակցելու գաղափարախոսությունը հաղթել էր տարիների տարբերությունը` ստեղծելով յուրօրինակ ու գեղեցիկ, ջերմ ու հաճելի մթնոլորտ: 


<br/>
<div style="position:relative;  height: 400px;">
<ul id="image-gallery">
<li><img src="images/verjinzang1.JPG" /></li>
<li><img src="images/verjinzang2.JPG" /></li>
<li><img src="images/verjinzang3.JPG" /></li>
<li><img src="images/verjinzang4.JPG" /></li>
<li><img src="images/verjinzang5.JPG" /></li>
<li><img src="images/verjinzang6.JPG" /></li>
<li><img src="images/verjinzang7.JPG" /></li>
<li><img src="images/verjinzang8.JPG" /></li>
<li><img src="images/verjinzang9.JPG" /></li>
<li><img src="images/verjinzang10.JPG" /></li>
<li><img src="images/verjinzang11.JPG" /></li>
<li><img src="images/verjinzang13.JPG" /></li>
<li><img src="images/verjinzang14.JPG" /></li>
</ul>
</div>