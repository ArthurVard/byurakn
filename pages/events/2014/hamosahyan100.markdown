---
title: Համո Սահյանի 100-ամյակին նվիրված միջոցառում
date: 2014-05-08
---

Եթե մինչև անգամ

Լսած լինես, թե ես այս աշխարհում չկամ,

Միևնույն է, կգամ, ինչ էլ լինի, կգամ,

Ուր էլ լինեմ, կգամ:

Եթե մինչև անգամ ես կուրացած լինեմ,

Եթե մինչև անգամ լույսդ մարած լինի,

Վերջին հույսդ քամին առած-տարած լինի,

Առանց լույսի կգամ, ես այս անգամ կգամ

Մենության մեջ լացող երգիդ վրա:

<br/>
….և այսպես «Բյուրակն» կրթահամալիրում տոն էր. «նա եկել էր»: Եկել էր կրթահամալիրի սաների շուրթերով հնչած իր անզուգական բանաստեղծություններով հիացնելու ու երանություն պարգևելու ունկնդիրներին: «Բյուրակնում» իսկական տոն էր` անտիպ բանաստեղծությունների ու գեղեցիկ ասմուքի տոն' նվիրված մեծն բանաստեղծ Համո Սահյանի 100-ամյակին: Սահյանական այս միջոցառմանը մասնակցում էին կրթահամալիրի թե տարրական, թե միջին ու ավագ դպրոցի սաները: Աշակերտների հետ միասին Սահյանի բանաստեղծությունները ասմունքեցին նաև ուսուցիչները: Տպավորությունն աննկարագրելի էր, հուզիչ, անչափ գերող…տարբեր տարիքի աշակերտներն ու ուսուցիչները կարծես մեկ ներդաշնակ ամբողջություն լինեին' միավորված սահյանական հոգեզմյալ պոեզիայի ելևէջների ներքո: Նրանցից յուրաքանչյուրի ասմունքը անցնում էր մյուսի, մնացածի, բոլոր ունկնդիրների էությամբ և նրանց հոգին լցնում նուրբ ու վսեմ զգացմունքներով: Եվ այնպես էիր ուզում, որ անվերջ շարունակվեր հրաշքը, որ կոչվում է սահյանական պոեզիա…

<br/>
<div style="position:relative;  height: 400px;">
<ul id="image-gallery">
<li><img src="images/hamosahyan1.JPG" /></li>
<li><img src="images/hamosahyan2.JPG" /></li>
<li><img src="images/hamosahyan3.JPG" /></li>
<li><img src="images/hamosahyan4.JPG" /></li>
<li><img src="images/hamosahyan5.JPG" /></li>
<li><img src="images/hamosahyan6.JPG" /></li>
</ul>
</div>