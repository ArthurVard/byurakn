---
title: ԱՅԲԲԵՆԱՐԱՆԻ ՀԱՆԴԵՍ
date: 2014-05-08
---

Մայիսի 8-ին «Բյուրակն» կրթահամալիրում տեղի ունեցավ առաջին դասարանցիների Այբբենարանի հանդեսը: Հարկ է նշել, որ առաջին դասարանի աշակերտների մեծ մասը դեռևս հունվարին էին ավարտել այբբենարանը և արդեն իսկ բավականին վարժ գրում և ընթերցում են: Միջոցառման ընթացքում աշակերտները բեմականացմամբ ներկայացրեցին մեսրոպատառ գրերի ստեղծման դժվարին պատմությունը,հայ մարդու' սեփական գիր ու գրականություն ունենալու կարևորությունն ու անհրաժեշտությունը: Կրթահամալիրի սաներն արտասանեցին ու երգեցին, հանդես եկան պարային գեղեցիկ կատարմամբ: Միջոցառման վերջում նրանց անակնկալ էր սպասվում: Առաջին դասարանցիների ուսուցչուհի Ա.Կարապետյանը նրանց որպես հուշ նվիրեց իրենց իսկ առաջին աշխատանքային տետրերը: Առաջին դասարանցիներին գրաճանաչության կապակցությամբ իրենց շնորհավորական խոսքը ուղղեցին կրթահամալիրի ուսուցիչներն ու աշակերտների ծնողները` նրանց մաղթելով նորանոր հաջողություններ ու ձեռքբերումներ ուսման մեջ: 
<br/>
<div style="position:relative;  height: 400px;">
<ul id="image-gallery">
<li><img src="images/aybbenaran1.JPG" /></li>
<li><img src="images/aybbenaran2.JPG" /></li>
<li><img src="images/aybbenaran3.JPG" /></li>
<li><img src="images/aybbenaran5.JPG" /></li>
<li><img src="images/aybbenaran6.JPG" /></li>
<li><img src="images/aybbenaran7.JPG" /></li>
</ul>
</div>